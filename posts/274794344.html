<!doctype html>
<html>
<head>
<meta charset="UTF-8" />
<meta name="viewport" content="width=device-width, minimum-scale=1.0, maximum-scale=1.0, user-scalable=no">
<meta name="description" content="Software, Amateur Photographer" />
<link rel="stylesheet" href="/pages/css/style.css" />

<title>
长歌行 | 拿枪的剑客
</title>
</head>

<body>

<div class="header">
  <div class="center">
    <h1><a href="/pages">拿枪的剑客</a></h1>
    <p>Software, Amateur Photographer</p>
    <div class="menu">
    
      <a href="/pages/archives/">归档</a>
    
    </div>
  </div>
</div>



<div id="post" class="center">
  <h1>长歌行</h1>
  <p>
    <a href="https://github.com/flcker">flcker</a>
    发表于
    十一月 17, 2017
    . - <a href="/pages/category/0/">default</a>
  </p>

  <div class="content">
    
    <div class="toc">
      <h3>文章目录</h3>
      <ul>
<li><a href="#第一段">第一段</a></li><li><a href="#第二段">第二段</a></li><li><a href="#第三段">第三段</a></li><li><a href="#第四段">第四段</a></li><li><a href="#第五段">第五段</a></li><li><a href="#第六段">第六段</a></li><li><a href="#第七段">第七段</a></li></ul>

    </div>
    
    <div class="main">
    <p>[toc]</p>
<p>toc功能不能用</p>
<h2 id="第一段">第一段</h2><p>汉皇重色思倾国，御宇多年求不得。杨家有女初长成，养在深闺人未识。<br>天生丽质难自弃，一朝选在君王侧。回眸一笑百媚生，六宫粉黛无颜色。<br>春寒赐浴华清池，温泉水滑洗凝脂。侍儿扶起娇无力，始是新承恩泽时。<br>云鬓花颜金步摇，芙蓉帐暖度春宵。春宵苦短日高起，从此君王不早朝。  </p>
<h2 id="第二段">第二段</h2><p>承欢侍宴无闲暇，春从春游夜专夜。后宫佳丽三千人，三千宠爱在一身。<br>金屋妆成娇侍夜，玉楼宴罢醉和春。姊妹弟兄皆列土，可怜光彩生门户。<br>遂令天下父母心，不重生男重生女。骊宫高处入青云，仙乐风飘处处闻。<br>缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。  </p>
<h2 id="第三段">第三段</h2><p>九重城阙烟尘生，千乘万骑西南行。翠华摇摇行复止，西出都门百余里。<br>六军不发无奈何，宛转蛾眉马前死。花钿委地无人收，翠翘金雀玉搔头。<br>君王掩面救不得，回看血泪相和流。黄埃散漫风萧索，云栈萦纡登剑阁。<br>峨嵋山下少人行，旌旗无光日色薄。蜀江水碧蜀山青，圣主朝朝暮暮情。  </p>
<h2 id="第四段">第四段</h2><p>行宫见月伤心色，夜雨闻铃肠断声。天旋地转回龙驭，到此踌躇不能去。<br>马嵬坡下泥土中，不见玉颜空死处。君臣相顾尽沾衣，东望都门信马归。<br>归来池苑皆依旧，太液芙蓉未央柳。芙蓉如面柳如眉，对此如何不泪垂。<br>春风桃李花开日，秋雨梧桐叶落时。西宫南内多秋草，落叶满阶红不扫。(花开日 一作：花开夜；南内 一作：南苑)  </p>
<h2 id="第五段">第五段</h2><p>梨园弟子白发新，椒房阿监青娥老。夕殿萤飞思悄然，孤灯挑尽未成眠。<br>迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共。<br>悠悠生死别经年，魂魄不曾来入梦。临邛道士鸿都客，能以精诚致魂魄。<br>为感君王辗转思，遂教方士殷勤觅。排空驭气奔如电，升天入地求之遍。  </p>
<h2 id="第六段">第六段</h2><p>上穷碧落下黄泉，两处茫茫皆不见。忽闻海上有仙山，山在虚无缥渺间。<br>楼阁玲珑五云起，其中绰约多仙子。中有一人字太真，雪肤花貌参差是。<br>金阙西厢叩玉扃，转教小玉报双成。闻道汉家天子使，九华帐里梦魂惊。<br>揽衣推枕起徘徊，珠箔银屏迤逦开。云鬓半偏新睡觉，花冠不整下堂来。  </p>
<h2 id="第七段">第七段</h2><p>风吹仙袂飘飘举，犹似霓裳羽衣舞。玉容寂寞泪阑干，梨花一枝春带雨。(阑 通：栏；飘飘 一作：飘飖)<br>含情凝睇谢君王，一别音容两渺茫。昭阳殿里恩爱绝，蓬莱宫中日月长。<br>回头下望人寰处，不见长安见尘雾。惟将旧物表深情，钿合金钗寄将去。<br>钗留一股合一扇，钗擘黄金合分钿。但教心似金钿坚，天上人间会相见。  </p>
<p>临别殷勤重寄词，词中有誓两心知。七月七日长生殿，夜半无人私语时。<br>在天愿作比翼鸟，在地愿为连理枝。天长地久有时尽，此恨绵绵无绝期。  </p>

    </div>
  </div>

  

  <div class="relate">
    
    
    <a rel="prev" href="/pages/posts/274795155.html">← 将进酒</a>
    

    
  </div>
</div>


<div class="footer">
  <div class="center">
    &copy; 2017 拿枪的剑客 .
    <a target="_blank" href="https://github.com/acyortjs/acyort">由 Github | AcyOrt 强力驱动</a> .
    <a target="_blank" href="/pages/rss.xml">RSS</a> .
    <a target="_blank" href="https://github.com/flcker/blog/issues">Source</a>
  </div>
</div>





</body>
</html>
