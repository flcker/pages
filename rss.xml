<?xml version="1.0" encoding="UTF-8"?><rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0"><channel><title><![CDATA[拿枪的剑客]]></title><description><![CDATA[Software, Amateur Photographer]]></description><link>https://pages.flcker.cn</link><generator>RSS for Node</generator><lastBuildDate>Sun, 26 Nov 2017 03:00:43 GMT</lastBuildDate><atom:link href="https:/pages.flcker.cn/rss.xml" rel="self" type="application/rss+xml"/><pubDate>Sun, 26 Nov 2017 03:00:43 GMT</pubDate><item><title><![CDATA[破阵子·为陈同甫赋壮词以寄之]]></title><description><![CDATA[<p><em>宋代：辛弃疾</em></p>
<p>醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。<br>马作的卢飞快，弓如霹雳弦惊。了却君王天下事，赢得生前身后名。可怜白发生！  </p>
]]></description><link>https:/pages.flcker.cn/posts/275572217.html</link><guid isPermaLink="true">https:/pages.flcker.cn/posts/275572217.html</guid><dc:creator><![CDATA[flcker]]></dc:creator><pubDate>Tue, 21 Nov 2017 03:16:13 GMT</pubDate></item><item><title><![CDATA[将进酒]]></title><description><![CDATA[<p>君不见，黄河之水天上来，奔流到海不复回。<br>君不见，高堂明镜悲白发，朝如青丝暮成雪。<br>&lt;!--more--&gt;
人生得意须尽欢，莫使金樽空对月。<br>天生我材必有用，千金散尽还复来。<br>烹羊宰牛且为乐，会须一饮三百杯。<br>岑夫子，丹丘生，将进酒，杯莫停。<br>与君歌一曲，请君为我倾耳听。(倾耳听 一作：侧耳听)<br>钟鼓馔玉不足贵，但愿长醉不复醒。(不足贵 一作：何足贵；不复醒 一作：不愿醒/不用醒)<br>古来圣贤皆寂寞，惟有饮者留其名。(古来 一作：自古；惟 通：唯)<br>陈王昔时宴平乐，斗酒十千恣欢谑。<br>主人何为言少钱，径须沽取对君酌。<br>五花马，千金裘，呼儿将出换美酒，与尔同销万古愁。  </p>
]]></description><link>https:/pages.flcker.cn/posts/274795155.html</link><guid isPermaLink="true">https:/pages.flcker.cn/posts/274795155.html</guid><dc:creator><![CDATA[flcker]]></dc:creator><pubDate>Fri, 17 Nov 2017 09:02:00 GMT</pubDate></item><item><title><![CDATA[长歌行]]></title><description><![CDATA[<p>[toc]</p>
<h2>第一段</h2><p>汉皇重色思倾国，御宇多年求不得。杨家有女初长成，养在深闺人未识。<br>天生丽质难自弃，一朝选在君王侧。回眸一笑百媚生，六宫粉黛无颜色。<br>春寒赐浴华清池，温泉水滑洗凝脂。侍儿扶起娇无力，始是新承恩泽时。<br>云鬓花颜金步摇，芙蓉帐暖度春宵。春宵苦短日高起，从此君王不早朝。  </p>
<p>&lt;!--more--&gt;
</p>
<h2>第二段</h2><p>承欢侍宴无闲暇，春从春游夜专夜。后宫佳丽三千人，三千宠爱在一身。<br>金屋妆成娇侍夜，玉楼宴罢醉和春。姊妹弟兄皆列土，可怜光彩生门户。<br>遂令天下父母心，不重生男重生女。骊宫高处入青云，仙乐风飘处处闻。<br>缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。  </p>
<h2>第三段</h2><p>九重城阙烟尘生，千乘万骑西南行。翠华摇摇行复止，西出都门百余里。<br>六军不发无奈何，宛转蛾眉马前死。花钿委地无人收，翠翘金雀玉搔头。<br>君王掩面救不得，回看血泪相和流。黄埃散漫风萧索，云栈萦纡登剑阁。<br>峨嵋山下少人行，旌旗无光日色薄。蜀江水碧蜀山青，圣主朝朝暮暮情。  </p>
<h2>第四段</h2><p>行宫见月伤心色，夜雨闻铃肠断声。天旋地转回龙驭，到此踌躇不能去。<br>马嵬坡下泥土中，不见玉颜空死处。君臣相顾尽沾衣，东望都门信马归。<br>归来池苑皆依旧，太液芙蓉未央柳。芙蓉如面柳如眉，对此如何不泪垂。<br>春风桃李花开日，秋雨梧桐叶落时。西宫南内多秋草，落叶满阶红不扫。(花开日 一作：花开夜；南内 一作：南苑)  </p>
<h2>第五段</h2><p>梨园弟子白发新，椒房阿监青娥老。夕殿萤飞思悄然，孤灯挑尽未成眠。<br>迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共。<br>悠悠生死别经年，魂魄不曾来入梦。临邛道士鸿都客，能以精诚致魂魄。<br>为感君王辗转思，遂教方士殷勤觅。排空驭气奔如电，升天入地求之遍。  </p>
<h2>第六段</h2><p>上穷碧落下黄泉，两处茫茫皆不见。忽闻海上有仙山，山在虚无缥渺间。<br>楼阁玲珑五云起，其中绰约多仙子。中有一人字太真，雪肤花貌参差是。<br>金阙西厢叩玉扃，转教小玉报双成。闻道汉家天子使，九华帐里梦魂惊。<br>揽衣推枕起徘徊，珠箔银屏迤逦开。云鬓半偏新睡觉，花冠不整下堂来。  </p>
<h2>第七段</h2><p>风吹仙袂飘飘举，犹似霓裳羽衣舞。玉容寂寞泪阑干，梨花一枝春带雨。(阑 通：栏；飘飘 一作：飘飖)<br>含情凝睇谢君王，一别音容两渺茫。昭阳殿里恩爱绝，蓬莱宫中日月长。<br>回头下望人寰处，不见长安见尘雾。惟将旧物表深情，钿合金钗寄将去。<br>钗留一股合一扇，钗擘黄金合分钿。但教心似金钿坚，天上人间会相见。  </p>
<p>临别殷勤重寄词，词中有誓两心知。七月七日长生殿，夜半无人私语时。<br>在天愿作比翼鸟，在地愿为连理枝。天长地久有时尽，此恨绵绵无绝期。  </p>
]]></description><link>https:/pages.flcker.cn/posts/274794344.html</link><guid isPermaLink="true">https:/pages.flcker.cn/posts/274794344.html</guid><dc:creator><![CDATA[flcker]]></dc:creator><pubDate>Sun, 26 Nov 2017 02:35:12 GMT</pubDate></item></channel></rss>